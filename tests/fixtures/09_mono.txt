Άδμηθ', οράς γαρ ταμά πράγμαθ' ως έχει,
λέξαι θέλω σοι πριν θανείν α βούλομαι. 
εγώ σε πρεσβεύουσα καντί της εμής 
ψυχής καταστήσασα φως τοδ' εισοράν 
θνήσκω, παρόν μοι μη θανείν υπέρ σέθεν,
αλλ' άνδρα τε σχείν Θεσσαλών ον ήθελον 
και δώμα ναίειν όλβιον τυραννίδι. 
κουκ ηθέλησα ζην αποσπασθείσα σου 
συν παισίν ορφανοίσιν, ουδ' εφεισάμην 
ήβης, έχους' εν οις ετερπόμην εγώ. 
καίτοι ς' ο φύσας χη τεκούσα προύδοσαν,
καλώς μεν αυτοίς κατθανείν ήκον βίου, 
καλώς δε σώσαι παίδα κευκλεώς θανείν. 
μόνος γαρ αυτοίς ήσθα, κούτις ελπίς ην 
σου κατθανόντος άλλα φιτύσειν τέκνα. 
καγώ τ' αν έζων και συ τον λοιπόν χρόνον,
κουκ αν μονωθείς σης δάμαρτος έστενες 
και παίδας ωρφάνευες. αλλά ταύτα μεν 
θεών τις εξέπραξεν ωσθ' ούτως έχειν. 
είεν: συ νυν μοι τωνδ' απόμνησαι χάριν: 
αιτήσομαι γαρ ς' αξίαν μεν ούποτε 
ψυχής γαρ ουδέν εστι τιμιώτερον, 
δίκαια δ', ως φήσεις συ: τούσδε γαρ φιλείς
ουχ ήσσον ή γω παίδας, είπερ ευ φρονείς: 
τούτους ανάσχου δεσπότας εμών δόμων 
και μη πιγήμης τοίσδε μητρυιάν τέκνοις, 
ήτις κακίων ους' εμού γυνή φθόνω 
τοις σοίσι καμοίς παισί χείρα προσβαλεί.
μη δήτα δράσης ταύτά γ', αιτούμαί ς' εγώ. 
εχθρά γαρ η πιούσα μητρυιά τέκνοις 
τοις πρόσθ', εχίδνης ουδέν ηπιωτέρα. 
και παις μεν άρσην πατέρ' έχει πύργον μέγαν
[ον και προσείπε και προσερρήθη πάλιν]: 
συ δ', ω τέκνον μοι, πώς κορευθήση καλώς; 
ποίας τυχούσα συζύγου τω σω πατρί; 
μη σοι τιν' αισχράν προσβαλούσα κληδόνα
ήβης εν ακμή σους διαφθείρη γάμους. 
ου γαρ σε μήτηρ ούτε νυμφεύσει ποτέ 
ούτ' εν τόκοισι σοίσι θαρσυνεί, τέκνον, 
παρούς', ιν' ουδέν μητρός ευμενέστερον. 
δει γαρ θανείν με: και τοδ' ουκ ες αύριον 
ουδ' ες τρίτην μοι μηνός έρχεται κακόν, 
αλλ' αυτίκ' εν τοις ουκέτ' ούσι λέξομαι. 
χαίροντες ευφραίνοισθε: και σοι μεν, πόσι, 
γυναίκ' αρίστην έστι κομπάσαι λαβείν, 
υμίν δε, παίδες, μητρός εκπεφυκέναι.
